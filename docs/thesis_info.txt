=== МАГІСТЕРСЬКА РОБОТА ===

ПЕРЕЛІК ПРИЙНЯТИХ СКОРОЧЕНЬ
  API - Application Programming Interface (програмний інтерфейс застосунку)
  БД - база даних
  CSS - Cascading Style Sheets (каскадні таблиці стилів)
  HTML - HyperText Markup Language (мова гіпертекстової розмітки)
  HTTP - HyperText Transfer Protocol (протокол передачі гіпертексту)
  JSON - JavaScript Object Notation (нотація об'єктів JavaScript)
  JWT - JSON Web Token (веб-токен JSON)
  ORM - Object-Relational Mapping (об'єктно-реляційне відображення)
  ПЗ - програмне забезпечення
  REST - Representational State Transfer (передача репрезентативного стану)
  SDK - Software Development Kit (набір засобів розробки)
  SEO - Search Engine Optimization (пошукова оптимізація)
  SQL - Structured Query Language (мова структурованих запитів)
  SSR - Server-Side Rendering (серверний рендеринг)
  СУБД - система управління базами даних
  UI - User Interface (користувацький інтерфейс)
  UX - User Experience (користувацький досвід)
Актуальність теми. У сучасному світі великі компанії дедалі більше зосереджують увагу на методиках розробки програмного забезпечення, адже саме вони є основою створення конкурентних та ефективних цифрових продуктів. Одним із напрямів, що стрімко розвивається, є електронна комерція, яка вимагає створення багатоплатформенних систем, доступних як з комп’ютерів, так і з мобільних пристроїв. Онлайн-магазини стали важливим інструментом для розвитку бізнесу, оскільки забезпечують постійний доступ покупців до товарів і послуг. Дослідження розкриває, чому методи розробки програмних продуктів є вирішальними для створення сучасних онлайн-магазинів та як багатоплатформений підхід може забезпечити зручність користування, масштабованість та відповідність вимогам замовника. Актуальність роботи також полягає у важливості організації якісної взаємодії між покупцем і продавцем, забезпеченні ефективної комунікації та доступу до публічної інформації про товари й акції. Дослідження охоплює аналіз проблем доступності електронної комерції для різних категорій користувачів та пошук рішень для підвищення рівня інформованості споживачів.
Об’єкт дослідження. Забезпечення можливості організації багатоплатформенної системи електронної комерції.
Предмет дослідження. Структура та реалізація багатоплатформенного застосунку для онлайн-магазину.
Мета проєкту. Розробка багатоплатформенного програмного засобу для онлайн-магазину. Дослідження методик і варіантів розробки програмного забезпечення, вибір оптимальної архітектури та технологій для створення системи електронної комерції, яка відповідає сучасним вимогам. Додатковим завданням є підвищення ефективності бізнес-процесів за рахунок спрощення взаємодії між продавцем і покупцем та забезпечення зручного доступу до інформації про товари й послуги.
Завдання дослідження: проаналізувати термінологічний апарат дослідження; визначити специфіку, вимоги та характерні особливості багатоплатформенних систем; провести дослідження існуючих рішень у сфері онлайн-торгівлі; визначити методи та засоби для розроблення онлайн-магазину; спроєктувати структуру багатоплатформенного застосунку; розробити концепцію та архітектуру; здійснити програмну реалізацію системи з урахуванням вимог користувачів.
Методи дослідження. Використано аналіз документації, порівняльне дослідження існуючих рішень, а також метод інтерв’ювання потенційних користувачів для уточнення вимог.
Технічні та програмні засоби. У дипломному проєкті описано процес створення системи із застосуванням сучасних фреймворків і середовищ розробки, що забезпечують кросплатформеність та інтеграцію з базами даних.
Елементи наукової новизни. Розробка конкретного багатоплатформенної системи з дотриманням загальновідомих процесів розробки ПЗ та інтеграцією сучасних методів електронної комерції.
Практична значимість проєкту. Застосунок являє собою сервіс, що надає користувачу можливість у зручному середовищі здійснювати покупки незалежно від типу пристрою. Це спрощує взаємодію між продавцем і покупцем та підвищує ефективність бізнесу.
Особистий внесок. Розробка концепції, архітектури та структури застосунку, класифікації функціональних можливостей, дизайн користувацького інтерфейсу, програмна реалізація, проєктування бази даних.
Апробація результатів. Система представлена у вигляді багатоплатформенного застосунку зі зручним інтерфейсом та широкою функціональністю, що надає можливість покупцю швидко знаходити та замовляти потрібні товари.
РОЗДІЛ 1 ТЕОРЕТИЧНІ ЗАСАДИ СТВОРЕННЯ СИСТЕМИ
1.1 Дослідження аудиторії
Дослідження аудиторії є ключовим етапом під час створення багатоплатформенних систем електронної комерції, оскільки воно дає змогу визначити потреби, поведінкові шаблони і очікування покупців. Одним із фундаментальних методів являється опитування та анкетування, що дають змогу отримати кількісні дані щодо демографічних характеристик, купівельних звичок та рівеня задоволеності користувачів. Використання стандартизованих анкет дозволяє систематизувати інформацію та виявити закономірності, які впливають на користувацький досвід.
Формування портрету ідеального покупця - це один із ключових методів дослідження аудиторії, який дозволяє більш глибоко зрозуміти цільових користувачів та адаптувати функціонал і дизайн магазину під їхні потреби. Даний процес ґрунтується на методах сегментації ринку, що включає аналіз демографічних (вік, стать, освіта), географічних (місце проживання) та поведінкових характеристик (частота покупок, середній чек, лояльність).
Інший важливий метод - інтерв’ю та фокус-групи, які надають якісні дані, наприклад, ставлення до інтерфейсу, очікування щодо функціональності та труднощі у взаємодії з системою. Такі підходи надають змогу виявити неочевидні проблеми використання.
Також активно застосовується аналіз поведінкових даних (behavioral analytics), який включає вивчення натискань, часу перебування на сторінці, конверсійних шляхів і карт теплових зон (heatmaps). Даний метод базується на зборі даних у реальному часі й дозволяє оцінити ефективність окремих елементів інтерфейсу та оптимізувати їх для підвищення зручності використання.
Окрім цього, достатньо обґрунтованим є метод A/B-тестування, який передбачає порівняння двох чи більше версій інтерфейсу або функціоналу з метою визначення, яка з них отримує кращі результати (конверсія, час завершення покупки, кількість повторних відвідувань). На рисунку 1.1 зображено наведені основні методи дослідження аудиторії:
Рис. 1.1. Методи дослідження аудиторії
1.2 Методика створення ефективного UI/UX
Створення користувацького інтерфейсу (UI) для багатоплатформенних систем онлайн-магазинів ґрунтується на забезпеченні зручності використання (UX), ефективності та безпеки. Важливим аспектом є інтуїтивно зрозумілий та адаптивний дизайн, що відповідає вимогам різних платформ. Стандартизована навігація, чіткі картки товарів та оптимізований процес оформлення замовлення підвищують конверсію та загальну задоволеність користувачів.
Зазвичай, для створення ефективних та зручних інтерфейсів дотримуються наступних основних законів (рис. 1.2):
1. Закон Якоба (Jakob’s Law) стверджує, що користувачі проводять більшість часу на інших вебсайтах і програмних платформах, тому очікують, що ваш інтерфейс працюватиме подібно до знайомих їм систем. Це означає, що дизайн має базуватися на загальноприйнятих патернах та стандартах, щоб зменшити когнітивне навантаження і полегшити навчання користувачів.
2. Закон Фітта (Fitts’s Law) описує залежність часу, необхідного для переміщення курсора до цільового елемента, від відстані до нього та його розміру. Чим ближче і більший елемент, тим швидше його можна активувати. Закон широко використовується при проєктуванні кнопок, меню та інтерактивних елементів інтерфейсу для підвищення швидкості та точності взаємодії.
3. Закон Хікса (Hick’s Law) стверджує, що час прийняття рішення користувачем збільшується логарифмічно з кількістю варіантів вибору. Тому інтерфейси з великою кількістю опцій потребують групування та ієрархічного подання інформації, щоб зменшити когнітивне навантаження та прискорити вибір.
4. Закон Міллера (Miller’s Law) говорить про те, що середньо-статистична людина може одночасно утримувати в пам’яті приблизно 7 (+-2) елементів. Це важливо враховувати при проектуванні меню, форм і списків: надлишкова інформація повинна бути подрібнена на блоки або етапи для полегшення сприйняття.
Рис. 1.2. Основні закони створення інтерфейсів
1.3 Процес вибору платформ для створення систем онлайн-магазинів
Вибір технологій для багатоплатформенних систем онлайн-магазинів є критичним. Дослідження показують, що комбінація нативної та багатоплатформенної розробки може бути ефективною для проєктів середньої та великої складності.
Онлайн-магазини доцільно створювати у багатоплатформенному форматі, щоб мати можливість охопити якомога ширшу аудиторію та забезпечити зручний доступ із різних пристроїв. Для цього варто реалізувати адаптивний вебсайт, який є універсальною точкою доступу через браузер, мобільні застосунки для Android та iOS, що забезпечать кращу продуктивність і нативний користувацький досвід, а також десктопні додатки для Windows і macOS, орієнтовані на користувачів, які віддають перевагу роботі з ПК (рис 1.3).
Рис. 1.3. Платформи, що мають підтримувати систему
.
Рис. 1.4. - 1.6. Статистика використання платформ у електронній комерції
Як видно із рисунків 1.4-1.6, статистика використання платформ у сфері електронної комерції вказує на те, що:
За даними StatCounter, ≈ 63.3% глобального веб-трафіку наразі йде з мобільних пристроїв, тоді як на десктопи припадає близько 36.7%.
У сфері електронної комерції приблизно 57% світових продажів у 2024 році здійснюються через мобільні пристрої.
Близько 75 % відвідувань сайтів ритейлерів надходить із смартфонів.
1.4 Безпека користувачів та персональних даних
Безпека користувачів та аутентифікація також відіграють ключову роль. Впровадження системи єдиного входу (SSO) із використанням протоколу OpenID Connect (OIDC) дозволяє спростити процес аутентифікації, знизити ризики та підвищити зручність використання сервісів.
Для підвищення ефективності пошуку та навігації користувачів у системі застосовують фасетний пошук та системи рекомендацій. Такі інтерфейси допомагають швидко знаходити необхідні товари, що позитивно впливає на задоволеність користувачів та ефективність взаємодії з онлайн-магазином.
Завершальним етапом є інтеграція зручного UI з надійними заходами безпеки, такими як аутентифікація через сторонні сервіси (наприклад, Google) та захищені платіжні шлюзи. Це забезпечує безпечний та ефективний онлайн-шопінг, захищає дані користувачів та підвищує рівень довіри до системи.
1.5 Вибір методології розробки
Для ефективної розробки системи доцільно застосувати Agile/Scrum у поєднанні з DevOps. Agile забезпечує гнучкість реакції на зміну бізнес-вимог та швидкий випуск мінімально життєздатного продукту (MVP). DevOps дозволяє автоматизувати процеси інтеграції та доставки (CI/CD), що особливо важливо для сфери електронної комерції, де швидкість виходу нових функцій прямо впливає на прибутки та задоволеність клієнтів. Паралельне застосування Agile та DevOps забезпечує безперервну взаємодію команд розробки та експлуатації, зменшує час на виправлення помилок і підвищує стабільність продукту.
Agile - це гнучка методологія розробки програмного забезпечення, яка акцентує увагу на коротких ітераціях, тісній взаємодії з замовником і швидкому реагуванні на зміни у вимогах. 
Scrum пропонує структуру роботи через спринти (2-4 тижні), що дозволяє ефективно планувати, відстежувати і коригувати задачі (рис. 1.7). 
Рис. 1.7. Спринт в методології Scrum
У рамках Scrum основним інструментом планування і управління завданнями є беклог продукту (Product Backlog), який можна побачити на рисунку 1.8. Це впорядкований список всіх вимог, функцій, покращень та виправлень, які повинні бути реалізовані в системі.
Рис. 1.8. Беклог задач
Scrum Board - це візуальний інструмент, який допомагає команді відстежувати виконання задач із беклогу під час спринту (рис 1.9). Зазвичай дошка поділена на колонки, що відображають стан завдань: To Do, In Progress, Testing/Review, Done. Під час розробки багатоплатформенного онлайн-магазину дана дошка може використовуватися для координації роботи над різними модулями (catalog, cart, order, payment, delivery) та фронтенд-клієнтами (web, mobile). Це дозволяє команді швидко реагувати на зміни пріоритетів і ефективно управляти спринтами.
Рис. 1.9. Структура дошки Scrum
DevOps (від англ. Development + Operations) - це підхід до розробки та експлуатації програмного забезпечення, що інтегрує процеси розробки (Development) і підтримки (Operations) з метою підвищення швидкості, надійності та ефективності створення і доставки ПЗ. Це практика, яка поєднує методи безперервної інтеграції та доставки (CI/CD) (рис 1.10), автоматизації інфраструктури, управління конфігураціями та моніторингу для оптимізації життєвого циклу програмних продуктів.
DevOps активно використовує технології контейнеризації, такі як Docker, для стандартизації середовища виконання програм і забезпечення переносимості додатків між різними системами (рис. 1.11). Docker дозволяє ізолювати програму разом із всіма її залежностями в контейнер, що спрощує розгортання та тестування, роблячи процеси більш передбачуваними та відтворюваними. На основі таких контейнерів у DevOps налаштовуються пайплайни безперервної інтеграції та доставки (CI/CD), які автоматизують збірку, тестування і розгортання програмного забезпечення, забезпечуючи швидку і надійну доставку нових версій продукту.
Рис. 1.10. CI/CD
Рис. 1.11. Архітектура Docker
1.6 Аналіз ринку електронної комерції
Amazon історично розвивав розподілені сервіси з фокусом на low-latency, high-availability, automation CI/CD і масовий fulfilment (WMS/OMS).
Zalando - класичний приклад event-driven платформи: продукт як “event stream”, materialized views для сервінгу, принципи microservices & API-first. Це дає змогу масштабувати командно-орієнтовані домени й знижувати coupling.
ASOS багато публікували про міграцію від on-prem моноліту до cloud і мікросервісів, одночасно інвестуючи в mobile apps і PWA для кращої конверсії на мобільних пристроях.
IKEA вирізняється складністю товарних конфігурацій (меблів), hybrid commerce (фізичний магазин + онлайн-магазин), click-and-collect і AR-додатком для візуалізації товару в домі - це потребує сильної синхронізації інвентару й WMS/OMS інтеграцій.
Altudo Sephora активно застосовує персоналізацію, AI/AR для beauty-визначення, loyalty інтеграцію і сильний mobile/UI досвід, є прикладом «retail + tech» для підвищення конверсії.
Etsy веде інтенсивну роботу над рекомендаційними системами і поєднує практики підтримки моноліту там, де це ефективніше, і мікросервісів там, де потрібна ізоляція.
Walmart/Target - приклад омніканалу (ship-from-store, pickup, grocery), із сильною інтеграцією POS і fulfilment; на практиці застосовують distributed microservices, event-driven інтеграції та продвинуті DR/BC практики.
Rozetka - приклад українського великого рітейлу з мільйонними відвідинами й великою SKU-базою, специфічними логістичними партнерствами та локальними платіжними інтеграціями.
1.7 Огляд інструментів та засобів для розробки
Реалізація системи електронної комерції FullMag базується на сучасному стеку технологій, що забезпечує високу продуктивність, масштабованість та зручність розробки.
Архітектура проекту.
Проект організовано як монорепозиторій - єдине сховище коду, що містить усі компоненти системи: веб-застосунок, мобільний застосунок, серверну частину та спільні бібліотеки. Для управління залежностями використовується pnpm - сучасний менеджер пакетів для Node.js з вбудованою підтримкою монорепозиторіїв. Основною мовою програмування є TypeScript, що забезпечує статичну типізацію та раннє виявлення помилок на етапі компіляції.
Серверна частина.
Backend побудовано на фреймворку NestJS - прогресивному Node.js-фреймворку з модульною архітектурою, ін'єкцією залежностей та декларативним підходом. Як основну СУБД використано PostgreSQL з ORM-бібліотекою TypeORM для роботи з сутностями бази даних. Для кешування та черг завдань застосовується Redis разом із бібліотекою Bull. Повнотекстовий пошук товарів реалізовано через Elasticsearch. Комунікація в реальному часі забезпечується Socket.io, а система автентифікації побудована на Passport.js з JWT-токенами.
Веб-застосунок.
Frontend реалізовано на Next.js - React-фреймворку з підтримкою серверного рендерингу (SSR) для SEO-оптимізації. Для стилізації використовується Tailwind CSS, управління станом - Zustand, робота з формами - React Hook Form у поєднанні з Zod для валідації.
Мобільний застосунок.
Кросплатформний мобільний застосунок розроблено на React Native з єдиною кодовою базою для iOS та Android. Навігація реалізована через React Navigation, управління станом - Redux Toolkit з Redux-Persist для збереження даних між сесіями.
Інтеграції та інфраструктура.
Для обробки платежів інтегровано Stripe, email-розсилки реалізовано через Nodemailer з шаблонізатором Handlebars. Сповіщення адміністраторів надходять через Telegram Bot API, Viber Bot API та Whatsapp Business Api. Моніторинг помилок здійснюється через Sentry. Контейнеризація сервісів реалізована за допомогою Docker та Docker Compose.
Таблиця 1.1. Основні технології системи FullMag
На рисунку 1.12 можна побачити візуальну схему технологій створюваної системи:
Рисунок 1.12. Схема технологій системи
Висновки до розділу
У першому розділі було проведено комплексний теоретичний аналіз засад створення багатоплатформенних систем електронної комерції. Досліджено основні методи вивчення аудиторії, включаючи опитування, інтерв'ю, поведінкову аналітику та A/B-тестування, що дозволяє створювати користувацькі інтерфейси, максимально адаптовані до потреб цільових користувачів.
Розглянуто ключові закони та принципи проєктування ефективних UI/UX інтерфейсів (закони Якоба, Фітта, Хікса та Міллера), дотримання яких забезпечує інтуїтивно зрозумілий та зручний досвід користування системою. Обґрунтовано необхідність підтримки множинних платформ (веб, мобільні iOS та Android) для охоплення максимальної аудиторії, що підтверджується статистикою переважання мобільного трафіку в електронній комерції.
Проаналізовано питання безпеки користувачів та персональних даних, включаючи протоколи аутентифікації та захищені платіжні механізми. Обґрунтовано вибір методології розробки Agile/Scrum у поєднанні з DevOps-практиками та контейнеризацією Docker для забезпечення гнучкості та автоматизації процесів. 
На основі аналізу провідних систем електронної комерції (Amazon, Zalando, ASOS, IKEA, Rozetka та інших) визначено кращі практики побудови архітектури та функціональності. Обрано сучасний технологічний стек: NestJS для серверної частини, Next.js для веб-застосунку, React Native для мобільних платформ, PostgreSQL та Redis для зберігання даних.
РОЗДІЛ 2. ПРОЕКТУВАННЯ ПРОГРАМНОЇ СИСТЕМИ
2.1 Моделювання вимог до системи.
Система має вдовольняти наступні функціональні вимоги:
Система повинна дозволяти користувачам реєструватися за допомогою email та пароля
Система повинна підтримувати автентифікацію через JWT токени
Система повинна надавати можливість відновлення паролю
Токени оновлення (refresh tokens) повинні автоматично оновлювати access tokens
Система повинна підтримувати вихід з усіх пристроїв
Система повинна підтримувати три ролі: admin, manager, customer
Адміністратори мають повний доступ до всіх функцій
Менеджери мають доступ до управління замовленнями, продуктами, клієнтами
Клієнти мають доступ до покупок та перегляду своїх замовлень
Користувачі можуть переглядати та редагувати свій профіль
Користувачі можуть зберігати декілька адрес доставки
Користувачі можуть переглядати історію своїх замовлень
Користувачі можуть управляти списком бажань (wishlist)
Система повинна підтримувати ієрархічну структуру категорій (категорії та підкатегорії)
Категорії можуть мати необмежену глибину вкладеності
Адміністратор може створювати, редагувати та видаляти категорії
Неможливо видалити категорію, яка містить товари або підкатегорії
Система повинна запобігати циклічним посиланням при налаштуванні батьківської категорії
Система повинна підтримувати різні типи атрибутів: текст, число, boolean, select, multi-select, діапазон
Атрибути можуть бути глобальними або прив'язаними до конкретної категорії
Атрибути можуть бути позначені як фільтруємі, обов'язкові, видимі
Атрибути можуть мати одиниці вимірювання (GB, inches, MP тощо)
Адміністратор може визначати порядок відображення атрибутів
Система повинна підтримувати створення, редагування та видалення продуктів
Кожен продукт має: назву, опис, ціну, валюту, SKU, кількість на складі
Продукти можуть мати декілька зображень
Продукти прив'язуються до категорій
Продукти мають динамічні атрибути згідно з їх категорією
Система відстежує кількість товару на складі
Система підтримує знижки на товари
Система повинна підтримувати імпорт товарів з CSV файлів
Адміністратор може створювати профілі імпорту з налаштуваннями: відображення колонок CSV на поля продукту, відображення атрибутів, правила валідації, правила трансформації даних
Система повинна показувати попередній перегляд імпорту з статистикою
Система повинна зберігати історію імпортів з детальними звітами
Користувачі можуть шукати товари за назвою, описом, SKU
Пошук повинен працювати в режимі реального часу
Пошук повинен підтримувати часткове співпадіння
Користувачі можуть фільтрувати товари за категоріями
Користувачі можуть фільтрувати за ціновим діапазоном
Користувачі можуть фільтрувати за наявністю на складі
Користувачі можуть фільтрувати за динамічними атрибутами товарів
Фільтри повинні зберігатися в URL для можливості поділитися посиланням
Система повинна показувати кількість товарів для кожного фільтру
Користувачі можуть сортувати товари за: ціною, назвою, датою додавання, популярністю
Сортування повинно зберігатися в URL
Користувачі можуть перемикати між сіткою та списком
Система підтримує пагінацію результатів
Користувачі можуть вибирати кількість товарів на сторінці
Авторизовані користувачі мають персональний кошик, що зберігається в БД
Неавторизовані користувачі мають кошик в localStorage
Користувачі можуть додавати товари в кошик
Користувачі можуть змінювати кількість товарів в кошику
Користувачі можуть видаляти товари з кошика
Система показує загальну вартість кошика
Система перевіряє наявність товару перед додаванням до кошика
Користувачі можуть оформити замовлення з товарів в кошику
Система інтегрована з API Нової Пошти для вибору міста та відділення
Користувачі вводять дані отримувача (ім'я, телефон)
Користувачі вибирають спосіб оплати: онлайн оплата (Stripe), готівка при отриманні
Після успішного створення замовлення кошик очищається
Система інтегрована з Stripe для онлайн оплати
Користувачі можуть переглядати список своїх замовлень
Користувачі можуть переглядати деталі кожного замовлення
Адміністратори можуть переглядати всі замовлення
Адміністратори можуть змінювати статус замовлення: PENDING → PROCESSING → PAID → SHIPPED → DELIVERED, CANCELLED
Система генерує інвойси для замовлень
Користувачі можуть завантажити інвойс в PDF форматі
Користувачі можуть створити запит на повернення для доставленого замовлення
Користувачі вказують причину повернення та опис
Користувачі можуть додати фото товару
Адміністратори бачать список запитів на повернення
Адміністратори можуть схвалити або відхилити повернення
При схваленні повернення товар повертається на склад
Система відстежує статуси повернень: PENDING, APPROVED, REJECTED, REFUNDED
Користувачі можуть залишати відгуки на куплені товари
Відгук містить: рейтинг (1-5 зірок), текст, можливість додати фото
Користувачі можуть редагувати свої відгуки
Відгуки можна позначати як корисні (лайки)
Адміністратори можуть відповідати на відгуки
Користувачі можуть скаржитися на неприйнятні відгуки
Адміністратори переглядають скарги на відгуки
Адміністратори можуть видалити або приховати відгук
Користувач отримує повідомлення про статус скарги
Користувачі можуть додавати товари до списку бажань
Користувачі можуть видаляти товари зі списку бажань
Користувачі можуть переглядати свій список бажань
З списку бажань можна швидко додати товар в кошик
Користувачі можуть додавати товари до порівняння
Порівняння доступне лише для товарів однієї категорії
Система показує атрибути товарів в таблиці порівняння
Користувачі можуть видаляти товари з порівняння
Адміністратор може встановлювати знижки на товари
Знижки мають відсоток та період дії
Система автоматично застосовує активні знижки
Адміністратор може створювати купони з кодом
Купони мають тип: відсоток, фіксована сума, безкоштовна доставка
Купони мають обмеження: мінімальна сума, дата початку/закінчення, кількість використань
Користувачі вводять код купона при оформленні замовлення
